## IT Pub Quiz .split( ): Prijava na natjecanje u Splitu

#### Drugo izdanje splitskog **.split( )** kviza za IT-jevce održat će se u Splitu u srijedu 29. siječnja 2020. - očekuju vas izazovna pitanja iz IT scene.

![enter image description here](https://i.ibb.co/5GLSMrL/Plakat.jpg)

*Pričaš sa gumenim patkicama i koristiš printf() za debugging? Posjećuješ r/ProgrammerHumor za vrijeme radnog vremena? Znaš kako izaći iz Vima?*

Skupi ekipu od 2-4 člana, prijavi se putem [forme](https://cutt.ly/itkviz) i pokaži svoje superiorno znanje! 🔥🔥🔥


IT Pub Quiz je natjecanje poput klasičnog pub kviza, ali sa pitanjima iz kategorija tipa hardware, software, IT literatura, lokalna IT scena itd.
U organizaciji IT studenata sveučilišnog odjela za stručne studije u Splitu, **.split( )** je idealna prilika za podružiti se sa ljudima iz struke, naučiti nešto novo, te se dobro nasmijati.

Stoga 29.1.2020. okupi ekipu sa Slacka, zagrijte mozak i zauzmite svoje pozicije u Caffe Bar Indeks (Kopilica 5, preko puta Andabake) u 20 sati. Prijave su besplatne, a hrana :pizza: će biti osigurana. Najbolju ekipu nagradit ćemo gajbom pive! :beers:


#### Pravila natjecanja

Grupe se prije početka javljaju voditelju kviza koji im daje obrasce za odgovore. Na pitanja se odgovara pismenim putem nakon konzultacija unutar skupine. Jedna skupina predaje samo jedne zajedničke odgovore. Na kraju kviza, voditelj boduje odgovore i proglašava pobjednika koji će zatim preuzeti nagradu.

Timovi se mogu sastojati od minimalno 2 do maksimalno 4 osobe. Korištenje mobilnih telefona, laptopa i sličnih gadgeta nije dopušteno. U slučaju da skupina koristi nedozvoljena pomagala biti će diskvalificirana iz natjecanja. Prijave se predaju putem [forme](https://cutt.ly/itkviz), najkasnije do početka kviza. Ekipe prijavljuju ime ekipe i članove tima. Broj ekipa je ograničen, stoga požurite! :watch:
